Det har vært et spesielt år for oss i Skagerak Energi, og hele fornybarbransjen som vi er en del av. Strømprisene har gått i været, og det er ikke noe vi jubler for. Lav fyllingsgrad i vann magasinene er bare én av mange årsaker til dette. Det er fullt forståelig at komplekse årsaks sammen­ henger skaper både uro og engasjement. Samtidig er det viktig at vi som jobber i bransjen blir enda flinkere til å forklare hvordan ting henger sammen og hva som kan fungere framover. I tillegg er det viktig å ikke miste målene av syne – elektrifiseringen og dekarboniseringen vil fortsette – og vi trenger mer fornybar kraftproduksjon inn i systemet. Vi er fortsatt på lag med en grønn framtid, og er forberedt på et krafttak i årene som kommer.