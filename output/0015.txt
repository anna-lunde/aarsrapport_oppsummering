2022 fulgte trenden vi hadde sett høsten 2021, men det føltes som om alle brytere ble skrudd opp ett eller to hakk ekstra. Kull ­ og gassprisene økte kraftig etter Russlands invasjon av Ukraina den 24. februar. Disse forplantet seg videre til kraftprisene som i Sør­Norge også ble drevet opp av lav magasin ­ fylling etter langvarig tørt vær. Ekstreme priser og lav produksjon Resultatet var at vi i løpet av året så kraftpriser som få eksperter, om noen i det hele tatt, klarte å forutsi. Kort oppsummert ble 2022 preget av ekstreme priser og lav produksjon. Skagerak Kraft produserte bare to tredjedeler av produksjonen i et normalår, men de høye prisene gjorde likevel at inntektene ble ekstraordinært høye. Når kraftsituasjonen er så anstrengt som den var i 2022, blir prisene ekstra utsatt for store sving ­ ninger. Det så vi tydelig i august da prisene ble rekordhøye i en måned hvor de vanligvis er lave siden forbruket er lavt. De spesielle omstendighetene har skapt en uholdbar situasjon som ikke er bærekraftig. Mange har tatt til orde for at markedet ikke fungerer, men grunnleggende sett er det nettopp det det gjør. Når det er knapphet på energi, stiger prisen. Løsningen er enkel å beskrive, men en kjempeutfordring å løse, i det minste på kort sikt: Vi må raskt bygge ut mer fornybar energiproduksjon, og vi må bygge et ster ­ kere nett. Kraftig skattepakke Årsresultatet til Skagerak­konsernet er sterkt preget av et marked i ubalanse. Et resultat etter skatt på cirka 2 milliarder kroner er historisk høyt, men resul ­ tatgrunnlaget ble halvert da regjeringen sammen med støttepartiet SV økte grunnrenteskatten permanent med tilbakevirkende kraft og samtidig innførte et midlertidig høyprisbidrag for kraftsel ­ skapene. Med tanke på kraftselskapenes ekstraor ­ dinære inntekter, og innføringen av strømkompen ­ sasjonsordningene, kan det argumenteres for at skattene midlertidig bør økes. Til syvende og sist er også de fleste kraftselskaper, som Skagerak Energi, offentlig eid. Utfordringen er at en permanent økning av skattene går ut over investeringsevnen, samtidig som selskapene forventes å være med og løse energiomstillingen og våre nasjonale klimamål. Styrer mot kraftunderskudd i 2027 Ifølge Statnetts siste beregninger styrer vi i dag mot et kraftunderskudd allerede om fire år. Når vi vet at bare konsesjonsprosessene i mange tilfeller tar dobbelt så lang tid er vi i ferd med å få et alvorlig problem. Så er det et visst håp i NVE­sjef Kjetil Lunds fyndige ord om at «…konsesjonsprosesser også er menneskeskapte». Her er det politikerne som sitter med nøkkelen. De kan initiere forenklinger av regelverket samt bevilge midler for å øke saks ­ behandlingskapasiteten. Må se energisystemet i sammenheng Men kraftunderskudd er bare én side av problemet. I Ledes område er det et innmeldt behov tilsvarende en dobling av dagens kapasitet, og alle aktører vil ha tilgang før 2030. Statnett har på sin side varslet at det, slik det ser ut nå, ikke er mer kapasitet i sentralnettet før 2032­2034 etter at Lede har tildelt cirka 350 MW nå i 2023. Det nytter ikke å bygge ut mer kraft hvis vi ikke samtidig bygger ut nettet som skal distribuere kraften. Skal vi nå de klimamålene som er satt for 2030 og 2050 må vi se hele energisystemet i sammenheng. Vi må bygge mer nett og øke kraft ­ produksjonen, men fjernvarme og biogass må også i større grad tas i bruk. I tillegg trenger vi å utvikle gode lagringsløsninger enten det er batterier, varmelagring eller flytende energibærere som for eksempel hydrogen. Skal tilrettelegge og bidra med ny fornybar energi Her er vi i kjernen av Skageraks virksomhet. Vår rolle er å legge til rette for grønn omstilling, men vi skal også bidra med ny fornybar kraft­ og energi­ produksjon. Bygging av Sauland kraftverk er det som raskest vil gi et betydelig bidrag med over 200 GWh. Skagerak Kraft er i gang med arbeidet for å finne en avtalepartner som kan gi best mulig utbyg ­ gingsløsning. Konsernet har også ambisjoner innenfor sol ­ energi. Det skjer både gjennom vår eierandel i Isola Solar som tilbyr bygningsintegrerte solcellepaneler og sol på flate tak, og Skagerak Energitjenester som opti ­ maliserer og effektiviserer energibruk og ­produksjon for nærings kunder. I tillegg har Skagerak Kraft en ambisjon om å utvikle solparker og ta en betydelig andel av et marked som Norges vassdrags­ og energi ­ direktorat (NVE) har anslått å være på 7 TWh i 2040. «Mange har tatt til orde for at markedet ikke fungerer, men grunnleggende sett er det nettopp det det gjør. Når det er knapphet på energi, stiger prisen. » 14 Dette er SkagerakDette er Skagerak14