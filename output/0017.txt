Året som gikk — 2022 Lader batteriene i skibakken Skianleggene på Gautefall og Rauland har montert hurtigladere fra Skagerak Energi for vintergjestene til turistdestinasjonene. De mobile hurtigladerne er en løsning som sparer utbygging av store ladeanlegg for destinasjoner som i perioder har stor pågang. Når snøen smelter og bakkene stenger, flyttes laderne til kysten eller andre steder hvor det er mye folk i sommer­ halvåret, som campingplasser og festivaler i perioder da det er mye aktivitet og behovet for billading er stort. Pilotprosjektet fikk mye god omtale. Betalingsløsningen for kunder er vanlig kortleser. "Slik burde alle elbilladere være", lyder omtalen fra Norges Elbilforening.Ren energi til byggeplasser I løpet av år 2025 skal alle byggeplasser innenfor transport­ sektoren, i landets største byer, drives uten fossil energi. Skagerak Energis pilotprosjekt Mobil energi til utslippsfrie byggeplasser markerte første gravetak ved et kommunalt VA­anlegg i Skien i april. Med mobile lynladere gjør prosjektet det mulig å lade opp elektriske anleggsmaskiner utenfor strømnettet, og gir dem nok energi til å vare hele arbeids ­ dagen, før de returneres til ladeplass. Skagerak Energi har fire lade kontainere med batterier på 576 kWh kapasitet, og med mulighet til å lade opp en elektrisk maskin med hele 360 kW per uttak. Dette er mer enn en dobling av effekten i dagens løsninger. Starter nytt selskap Samfunnet trenger mer fornybar energi. Flere fleksible energi­ kilder betyr økt behov for styring, lagring og effektivisering av denne energien, og ut fra dette behovet har Skagerak Kraft AS etablert selskapet Skagerak Energitjenester AS. Selskapet har et spisset kundefokus, og jobber for å fylle kundenes behov innen energioptimalisering og effektivisering.Lite vann i magasinene Ved inngangen til sommeren ble det siste årets lave nedbørstall synlig, spesielt i høyfjellet i Sør­Norge. Flere av de store vann­ magasinene har betydelig mindre vann enn normalt, og det gjelder ikke bare Skagerak Krafts magasiner. Den lave vann ­ standen begrenset fritids­ og friluftsaktiviteter, og ga resultater mange fikk kjenne på lommeboken i form av høye strømpriser. 16 Dette er SkagerakDette er Skagerak