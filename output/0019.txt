Året som gikk — 2022 Vurderer biogass­ og gjødselfabrikk De største landbrukssamvirkene og noen av de største energi­ og gjenvinningselskapene i Norge har nå inngått en intensjons­ avtale om å vurdere å bygge et biogassanlegg i Hå kommune, Rogaland. Anlegget kan gi en klimagevinst i størrelsesorden 65 000 tonn CO2­ekvivalenter. Air Liquide Skagerak, Lyse, IVAR, TINE, Nortura og Felleskjøpet Rogaland Agder står bak det nystiftede selskapet Bio Jæren AS, som ønsker å sette ytterligere kraft bak det grønne skiftet ved å bruke gjødsel og organisk avfall til bærekraftig produksjon av biogass og biogjødsel. Hele 650 000 tonn husdyrgjødsel samt slakteri­ og annet avfall vil kunne gå inn i produksjonen – og reststoffene av produksjonen, skal bli til næringsrik biogjødsel. Har de mest fornøyde kundene Norske husholdninger er mer fornøyde med nettselskapene, viser tallene fra Strømnettstudien 2022 signert EPSI Norge. De mest fornøyde kundene finner vi i Ledes nettområde. Kunde­ tilfredsheten blant kundene stiger markant, og Lede er nesten tilbake på det nivået selskapet hadde i 2018. EPSI Norge forteller at omdømmet Lede har blant egne nettkunder har styrket seg vesentlig over det siste året, og selskapet får kudos for deres bærekraftinnsats. Innfører ny merkedag Elsikkerhetsdagen er et nytt samarbeid mellom det lokale el­tilsyn (DLE) i Lede, Mørenett og ni andre nettselskap i Norge. 15. oktober hvert år vil boligeiere oppfordres til å ta en helse­ sjekk av eget elektrisk anlegg. En digital egenkontroll sendes ut via SMS/e­post, og er utformet slik at kundene enkelt kan kontrollere det elektriske anlegget i sin bolig. I 2022 deltok over 21 000 husstander, og det ble oppdaget varmgang eller tegn til varmgang hos 17 prosent av husstandene. Funnene i årets undersøkelse har sannsynligvis avverget brann og reddet liv. Blant deltagerne i Ledes nettområde ble én av dem trukket ut og premiert med gode laderåd og en elektrisk sparkesykkel. Fra lav vannstand til flom Ekstreme værforhold utfordret flere vassdrag i lavlandet i Sør­Norge høsten 2022. I flere hovedmagasin var vannstanden lav, mens det flommet over damkanten ved andre, mindre magasiner. I løpet av få dager måtte energioperatørene i Skagerak Kraft håndtere ekstreme nedbørsmengder. 18 Dette er SkagerakDette er Skagerak