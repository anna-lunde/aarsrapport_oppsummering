Historien Skagerak Energi er historien om gründere, gods ­ besittere og politikere som så hvordan energien i vannet kunne forbedre samfunnet ved å gi lys og ren kraft. Kull og gass skulle gradvis vike plassen for elektrisiteten. Laugstol Bruk produserte strøm i Skiensvassdraget i 1885 og allerede året etter kunne Fritzøe verks musikkorps øve i lokaler opplyst av strøm fra Fritzøe verk i Larvik. I 1913 ble Porsgrund Elektrometallurgiske Aktieselskab (PEA) etablert av sveitsisk kapital (METEOR) og med norsk vannkraft. Året før hadde tre av kommunene langs elva funnet sammen og dannet Skiensfjordens Kommunale Kraftselskap (SKK). I 1920 måtte SKK skyte inn kapital for å redde PEA fra konkurs og ble dermed hovedaks ­ jonær. I mer enn 100 år har det vært et tett forhold mellom kraften og industrien i regionen. Inspirert av at Fritzøe verks musikkorps fikk øve i elektrisk belyste lokaler allerede i 1886 fortsetter vi å støtte lokale aktører, hvert år – uansett. Med industrien kom de nye arbeidsplassene, både innenfor og utenfor portene. Blant industriar ­ beiderne vokste fagforeningene og en ny politisk bevissthet fram. Det skulle gi kraften til en tid med større likhet og en ny verdighet for folk flest. Gradvis er utfordringene endret. Nå skal kraften brukes til å løfte industrien og samfunnet vårt over i en ny og bærekraftig tid. Kreftene er de samme: Vannet, dristigheten og det gode samarbeidet. Vi har vært på lag med en grønn framtid siden 1885. 1947 SKK og VK samarbeider om kraftutbygginger Samarbeidet mellom SKK og VK har lange tradisjoner. Så tidlig som i 1947 inngikk de to kraftselskapene en avtale om å bygge ut Åbjøra, Hjartdøla, Bagn og Vierød i fellesskap. 1965 E verkene i Grenland samles i SKK I 1965 var SKK blitt en sammenslutning av alle kraft­ selskapene i området, eid av Skien (50 prosent), Porsgrunn (40 prosent) og Bamble (10 prosent). 1998–99 Samlingen til Skagerak begynner I 1999 overtok SKK Telekraft AS, og VK overtok i 1998 det første kommunalt eide distribusjonsverket, Tønsberg Energi. I løpet av et par år var samtlige e­verk i fylket samlet under VK­paraplyen. 1999 Lanserer mulig fusjon I 1999 ble tanken om en fusjon av SKK og VK, med Statkraft som medeier lansert. I 2000 kom Stat ­ kraft inn på eiersiden i SKK og VK med en eierandel på 34 prosent i hvert av selskapene. I desember 2000 ga eierkommunene i Vestfold og Grenland klar ­ signal for fusjonen, og 1. januar 2001 var Skagerak Energi en realitet. 20 Dette er SkagerakDette er Skagerak