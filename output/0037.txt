Bærekraft og stabil strømforsyning Lede har høyt fokus på bærekraft, og har i løpet av 2022 forankret bærekraft i selskapets strategi. Selskapet arbeider med tre prioriterte områder: Bærekraftige nettstandarder. Få tydelige standarder som ivaretar bærekraftig utvikling med hovedfokus på redusert forbruk og minimering av negativ påvirkning av ytre miljø og klima. Øke gjenbruk. Økt gjenbruk av komponenter som tas ut av nettet, reparer framfor å kjøpe nytt og optimal levetid for anlegg og utstyr. Redusere nettap. Redusere tap som følge av ordinær transport av strøm gjennom nettet (varme) og redusere tap på grunn av umålt forbruk. Droner gir miljø ­ og sikker ­ hetsgevinst Bruk av droner blir stadig mer utbredt i Lede. Dronene har både miljø­ og sikkerhetsmessige fordeler ved at de reduserer bruken av helikopter. De gir reduserte klimagassutslipp der de benyttes til å befare ledninger, og de gjør arbeidet tryggere siden lavtflyging med helikopter er risikofylt. I tillegg påvirker dronene dyrelivet i mindre grad siden de lager vesentlig mindre støy enn helikopter. For å bli klimanøytral skal bilparken gradvis byttes ut med kjøretøy som går på strøm eller biogass. I de delene av virksomheten der det er enkelt å erstatte fossilbiler med elbiler er det arbeidet i gang, men andre steder er dette fortsatt en utfordring på grunn av manglende alternative kjøretøy. Særlig gjelder dette for montørstyrken som av beredskapshensyn er avhengig av biler som kan lastes med tyngre verktøy og utstyr og samtidig har god framkommelighet og tilstrekkelig rekkevidde. Av andre tiltak kan det nevnes at ved anskaf ­ felser over 500 000 kroner brukes tildelingskriteriet bærekraft og miljø. Ved gjennomføring av prosjekter sikres ivaretagelse av miljø gjennom miljø­, trans ­ port­ og arealplaner (MTA­planer). Sorteringsgrad for avfall var i 2022 på 89,2 prosent. Pålitelige strømleveranser Energibransjen er underlagt strenge krav og retnings linjer. Lede har god dialog med myndig­ hetene for å sikre etterlevelse av regelverket. Selskapet har medarbeidere med høy kompetanse. Det sikrer god nettplanlegging, stabil drift og gode beslutninger for utbygging eller rehabilitering av anlegg. I 2022 har Ledes nettkunder i gjennomsnitt vært uten strømforsyning i 63 minutter (91 minutter i 2021). Dette tilsvarer 46 prosent av landsgjenn ­ omsnittet for perioden 2012­2021. Antall avbrudd over tre minutter per kunde i 2022 var 0,96 (1,15 i 2021). Høyspentfeil som følge av trefall på linje, vege ­ tasjon, menneskelig svikt og planlagte stanser for å utføre nødvendig arbeid i anleggene er de viktigste årsakene til forsyningsavbrudd. Det har vært gul beredskap fire ganger og rød beredskap en gang som følge av dårlig vær. I tillegg ble det satt rød beredskap to ganger i forbindelse med havari i nettet. Kostnad for ikke levert energi (KILE) er beregnet til 35 millioner kroner (43 millioner kroner i 2021). 36 VirksomhetenVirksomheten