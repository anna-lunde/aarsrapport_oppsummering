- Hva er det viktigste som har skjedd i året som gikk? ­ Høye energipriser har selvfølgelig preget året, men på den positive siden har vi hatt en jevn og fin kundevekst. Mange vil ha fjernvarme og prosjektene står i kø. De fleste av kundene våre har nytt godt av lange kontrakter og en fjernvarmepris som har vært vesentlig lavere enn strømprisen. Selv om vi er nødt til å legge om prisstrukturen for å få dekt våre kostnader, vil fjernvarmekundene relativt sett komme bedre ut av det jo høyere strømprisen er. - For noen år siden snakket dere om å bygge en kjempetermos på Herøya, men nå har dere har funnet et gigantisk hull i bakken som kan gjøre samme nytten? ­ Ja, det er litt morsomt det der. Vi trenger måter å lagre varme på for å øke forsyningssikkerheten og utnytte spillvarmen fra industrien bedre. Da vi jobbet med planene om å bygge en stor akkumulatortank kom det fram at det allerede på 1960 ­tallet ble bygd ut store lagerrom under fabrikkene på Herøya. De ble bygd som ammoniakklager, men er ikke i bruk. Nå har vi inngått en avtale med Yara og Herøya indus ­ tripark om å starte et utredningsarbeid for å finne ut av det tekniske og se på en forretningsmodell. Målet er å etablere et symbioseprosjekt på Herøya. - I løpet av året har dere blitt veldig synlige langs veien med knallgule biler og «Overskuddsenergi» skrevet med store bokstaver. Et sprekt grep av en traust virksomhet? ­ Ja, dette er en annen måte å gjøre oss synlige på og fortelle om hva vi gjør. Vi bruker ressurser som ellers ville gått til spille, og det kaller vi overskuddsenergi. Så må vi bli enda flinkere til å bruke energien flere ganger. Hvis vi kan bruke vannet i et vaskeri etter at industrien først har brukt det til kjøling, trenger vi ikke dumpe hverken varmen eller vannet ut i Frier ­ fjorden. Det er selvsagt ikke helt rett fram å få til noe slikt, men det kan være et eksempel på hva slags type løsninger vi må ha flere av for å utnytte energien bedre. « Så må vi bli enda flinkere til å bruke energien flere ganger. Hvis vi kan bruke vannet i et vaskeri etter at industrien først har brukt det til kjøling, trenger vi ikke dumpe hverken varmen eller vannet ut i Frierfjorden. » – Svein Morten Rogn 40 VirksomhetenVirksomheten