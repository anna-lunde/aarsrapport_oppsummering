Kraftåret 2022 022 ble preget av et kraftmarked som var delt mellom sør og nord i Norge. Mens det i nord var et år med mye vann og lave priser, var situasjonen svært anstrengt i sør. Denne situ ­ asjonen gjør det vanskelig å snakke om kraftsitu ­ asjonen i Norge under ett. Lav magasinfylling før en tørr sommer Det er forholdene i sør som er mest relevante for Skagerak Energis virksomhet, og særlig pris­ området NO2, hvor de fleste av selskapets kraftverk ligger. Den hydrologiske situasjonen ved inngangen til 2022 var at magasinfyllingen var lav i sør. Det hydrologiske underskuddet ble forsterket gjennom vinteren ved at det kom mindre snø enn normalt, særlig i NO1 og sørøst i NO2. Så ble det en tørr sommer. For landet som helhet var ikke 2022 et tørt år. Ser vi på magasinsituasjonen for Sør­Norge under ett hadde også den vært lavere tidligere, men i NO2 var den historisk lav. I dette området finnes flere av de største kraftsystemene i Norge: Ulla­Førre, Sira­Kvina, Otra og Tokkeverkene. Normal fyllingsgrad etter to måneder med regn I slutten av september kom regnet. Det ble en svært fuktig høst, og allerede mot slutten av november var den hydrologiske situasjonen tilnærmet normal i Sør­Norge som helhet. Den skjeve nedbørs­ fordelingen i 2022 skapte utfordringer for kraftpro ­ dusentenes vanndisponering gjennom sommeren og tidlig høst. Det var en viktig grunn til at kraft ­ prisene steg i denne perioden, men hovedårsaken må man utenlands for å finne. Krigsutbrudd førte til gasskrise 24. februar gikk Russland til angrep på Ukraina. Gassprisene var allerede på et historisk høyt nivå før krigsutbruddet. I månedene etter steg den til nye høyder etter at store deler av den russiske gassforsyningen gradvis falt bort. Gasskraften er viktig for å dekke etterspørselen på kontinentet når det ikke blåser eller er nok sol, og er den primære prissetteren på kraft gjennom store deler av året. Sommeren var ikke bare tørr og varm i Sør­Norge, men i store deler av Europa. Lite vann ga flere utfordringer, alt fra mindre vannkraftpro ­ duksjon til begrenset kjøling av kjernekraftverk og problemer med å frakte kull på vannveiene. I tillegg hadde Frankrike driftsutfordringer ved mange av sine kjernekraftverk. Ekstrempriser i august Mange forhold dro i samme retning, og usikkerheten var svært stor i august da framtidsprisen for kraft levert vinteren 2022/2023 passerte 10 kroner per kilowattime i det tyske markedet. Dette påvirket spesielt sørnorske kraftpriser som da var preget av at kraftprodusenter måtte spare på vannet. En mild og nedbørsrik høst kombinert med høy import av flytende gass (LNG) gjorde at frykten for gassrasjonering i løpet av vinteren gradvis forsvant. Dermed falt både gass­ og kraftprisene fra sine respektive rekordnoteringer, noe som også påvirket sørnorske kraftpriser. I Norge endte snittprisen for året på 212,8 øre/ kWh, seks ganger så høyt som gjennomsnittsprisen fra 2001 til og med 2022, og over 20 ganger så høyt som snittprisen for 2020. 30 milliarder i strømstøtte Den politiske oppmerksomheten har økt i takt med de økte kraftprisene. Både i Norge og EU har energi­ politikken kommet høyt på agendaen. De fleste landene har innført en eller annen form for strøm ­ støtte. I Norge er cirka 30 milliarder kroner utbetalt til private husholdninger, det utgjør en støtte på cirka 30 000 kroner per husholdning. De politiske disku­ sjonene om hvordan man kan regulere markedet og hindre de mest ekstreme prissvingningene pågikk i hele 2022 både i EU og Norge. Diskusjonene har fortsatt inn i 2023 og vil etter all sannsynlighet føre til konkrete tiltak i løpet av året.Det norske kraftmarkedet ble delt mellom nord og sør i 2022. Skageraks områder var preget av lite vann og tørt vær helt fram til slutten av september, men det var først og fremst forhold utenfor landets grenser som førte til rekordhøye strømpriser. 2 54 Strategi og markedStrategi og marked