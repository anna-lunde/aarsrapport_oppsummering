kagerak har utviklet sitt eget scenarioverktøy for å kartlegge, forstå og reagere på trender og beskrive ulike mulige framtider. 2022 har forsterket troen på at særlig EU går i retning av et scenario som som kalles «Grønn konsensus». Etter at 40 prosent av gassforsyningen til EU forsvant da Russland gikk til angrep på Ukraina, har arbeidet med å øke produksjonen av fornybar energi bare akselerert. EU med mange grønne lovpakker I 2021 kom EU med lovpakken “Fit for 55”, som er en helhetlig plan for å innfri EUs grønne vekststrategi fra 2019. I 2022 kom initiativet «REPowerEU» som et svar på Ukraina­krigen. Det øker ambisjonsnivået ytterligere, og skal legge til rette for energisparing, økt produksjonen av fornybar energi og øke antallet kilder og leverandører av energi. Mens EU har en tydelig vei mot grønn omstilling, er den ikke like tydelig i Norge. Først og fremst fordi vi er i en litt annen situasjon. I EU må de store trans ­ port­, varme­ og kraftsektorene gjøres fornybare. I Norge er varme­ og kraftsektoren allerede i stor grad fornybar, og oppgaven er dermed ikke like stor, selv om det også her til lands er nok av utfordringer med elektrifisering av tungindustri og deler av olje­ og gassinstallasjonene på sokkelen. Kraftunderskudd om fire år I november presenterte Statnett «Kortsiktig markeds analyse 2022» der hovedbudskapet var at den nasjonale energibalansen kan bli negativ i 2027. Det kommer ikke kraftproduksjon av betyd ­ ning fram mot 2026, en periode hvor forbruket forventes å stige markant. Dersom Norge skal nå målet om å redusere klimagassutslippene med 55 prosent innen 2030, må det tas et krafttak for å bygge ut ny fornybar produksjon. Sol eller vind? Norges vassdrags­ og energidirektorat (NVE) er klar på at det realistiske potensialet for ny norsk vann ­ kraft er begrenset. Skal det bygges ut mye kraft innen 2030 er det reelt sett bare tre alternativer; S 58 Strategi og markedStrategi og marked