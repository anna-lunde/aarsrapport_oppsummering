«Skal det bygges ut mye kraft innen 2030 er det reelt sett bare tre alternativer; sol, havvind og landvind.» sol, havvind og landvind. Norges første solkraftpark ble satt i drift i 2022, og det forventes flere av disse i årene som kommer, men solkraft er ikke nok. De mest optimistiske anslagene for havvind er Utsira Nord i 2028, men dette er trolig veldig ambisiøst. Dermed står vi igjen med landbasert vindkraft. Etter en treårig stans i behandling av vind ­ kraftkonsesjoner annonserte Olje­ og energidepar ­ tementet (OED) i april at de åpnet for nye søknader. Samtidig ønsker regjeringen å styrke kommunenes rolle i planlegging og utbygging av vindkraft på land. Hvor stor blir den grønne industrien? I tillegg til klimamålene har myndigheter og næring ­ sliv ambisjoner om at Norge skal kapre sin andel av de nye grønne næringene som vokser fram. Det foreligger mer eller mindre konkrete planer for batterifabrikker, datasentre og storskala hydrogen ­ produksjon over hele landet. Dette er industri som krever store mengder kraft og øker behovet for ny fornybar produksjon ytterligere. Hvor stor denne industrien faktisk blir i Norge vil være avgjørende for hvor mye kraft vi må bygge ut. Dersom tilgangen på rimelig og stabil elektrisk kraft fortsatt skal være et konkurransefortrinn for norsk næringsliv bør vi ha et kraftoverskudd i hydro­ logiske normalår, både i Sør­Norge og i landet som helhet. Om dagens nasjonale overskudd på cirka 15 TWh per år forsvinner allerede om fire år, vil det gjøre oss avhengig av import i lengre perioder av året. Store prissvingninger gjennom året vil uansett bli den nye normalen på grunn av stor og økende andel uregulert produksjon fra sol og vind på kontinentet og i våre naboland. Nett og kraft: Du får ikke det ene uten det andre Økt produksjon krever at strømnettet utvikles i samme takt. Nettselskaper over hele landet melder om stor etterspørsel etter effekt, ofte knyttet til ønsket om å etablere ny grønn industri. Denne gordiske knuten må løses om vi skal få til en vellykket grønn omstilling. 59 Skagerak Energi Årsrapport 2022Skagerak Energi Årsrapport 2022