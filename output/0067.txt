Drivkraft ­ Nettsamarbeid kan spare samfunnet for milliarder orges vassdrags­ og energidirektorat (NVE) omtaler et samarbeid mellom nettselskap som en viktig milepæl for nettbransjen i Norge. Målet er å samles om digitalisering for å utnytte kraftnettet bedre. Gjennom prosjektet digital samhandling i regi av Reguleringsmyndigheten for Energi (RME) i 2022 oppsto det et fruktbart samarbeid mellom nettselskapene Lede og Elvia. De to nettselskapene jobbet sammen om å lage et kapasitetskart for strømnettet som gjør det enklere for kundene å se hvor det er ledig kapasitet. Piloten ble utviklet på seks uker, og fikk navnet WattApp. Målet med piloten var å demonstrere smidig som arbeidsform, verdien av å teste løsningen sammen med kunder samt å vise at det er mulig å dele data fra to forsk ­ jellige nettselskap uten å bruke flere år på å utvikle en løsning. Flere av Norges største nettselskaper ble gjennom prosjektet til RME, og motivert gjennom innsatsen til Lede og Elvia, enige om å samhandle mer digitalt. Målet er å etablere et nytt felleseid selskap som utvikler og drifter digital infrastruktur og fellestjenester av og for hele nettbransjen. Selskapet har fått navnet Elbits, og eies av Lede, Elvia, BKK, Glitre Nett, Lnett, Statnett og Tensio. Selskapet skal videre være åpent for alle konses ­ jonsbelagte nettselskaper som ønsker seg inn på eiersiden. Det nye selskapet opprettes med RMEs støtte og velsignelse. Raskere og mer effektivt Beslutningen er resultat av en lengre prosess ledet av RME med mål om å sikre raskere tilknytninger og mer effektiv nettdrift gjennom bedre digital samhan ­ dling. – Dette er en viktig milepæl for nettbransjen i Norge. Digitalisering gir mulighet for å utnytte kraftnettet bedre. Noen prosent mer effektiv utnyttelse og utvikling av strømnettet kan gi besparelser i milliard ­ klassen. I Norge betales kraftnettet over nettleia, så hver krone spart kommer norske nettkunder til gode gjennom lavere nettleie, sier vassdrags­ og energidirektør Kjetil Lund. Besparelsene for samfunnet vil komme fra bedre samarbeid og tilgang på informasjon, bedre utnyttelse av fleksibilitet i nettet, ny teknologi og at man kan utsette eller sløyfe investeringer som ellers ville vært gjort. Snakker samme språk – Det er en stor gevinst i å kunne gjøre dette felles, både investeringsmessig og driftsmessig. Det sier seg selv at samfunnet sparer på at nettselskapene lager én løsning i stedet for mer enn 80 forskjellige løsninger. For kundene blir det enklere å forholde seg til ett brukergrensesnitt eller én portal, i stedet for mange ulike løsninger og prosesser fra ulike deler av landet, sier Øivind Askvik, konserndirektør for Lede. Han trekker paralleller fra det nye IT ­selskapet for nettbransjen til Bits AS for finansbransjen. Bits AS er bank­ og finansnæringens infrastruktur ­ selskap og gjør at penger, transaksjoner og infor ­ masjon kan flyttes sømløst mellom ulike banker. – Det nye selskapet har fått navnet Elbits og skal få på plass infrastrukturen som er nødvendig for å kunne samhandle og sørge for at informasjon kan flyttes sømløst mellom ulike nettselskap fra nord til sør, små og store, forklarer Askvik. I tillegg vil tjenester som det er naturlig å ha felles for nettbran ­ sjen utvikles og driftes av selskapet. Selskapet vil over tid bli selvfinansiert ved en kombinasjon av tjenestesalg og bidrag fra nettsel ­ skapene. Det vil ikke bli mulig for eiere å ta ut utbytte fra IT­selskapet da et eventuelt overskudd skal sikre drift og utvikling av nye fellestjenester, eventuelt reduserte priser på tjenestene.NDRIVKRAFT VI LÅNER AV NATURENS SUPER­ KREFTER OG LEVERER ENERGIEN DIT DEN TRENGS Produserer mer fornybar energi •Øke produksjonen •Nye energikilder og energibærere Driver fram nye enegi- løsninger •Nye forretningsmodeller •Fleksibilitetsløsninger •Distribuert produksjon •Innovasjon Utnytter energien optimalt •Ivareta og utvikle ressursene •Energieffektivisering •Digitalisering og auto­ matisering •Tiltak for å redusere nett­tap 66 Samfunnsansvar og bærekraftSamfunnsansvar og bærekraft