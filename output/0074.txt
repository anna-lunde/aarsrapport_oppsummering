Investeringer Taksonomiresultatindikatoren for investeringer omfatter alle investeringer inkludert i note 13, 14 og 15 i konsernregnskapet. I 2022 var konsernets totale investeringer 1190 millioner kroner, hvorav 88 prosent var knyttet til aktiviteter omfattet av taksonomien. 86 prosent av investeringene oppfylte screeningkriteriene i taksonomien. Investeringsplaner EUs taksonomiforordning stiller krav til utarbeidelse av investeringsplaner som spesifiserer de viktigste sidene ved investeringene som skal framlegges som en del taksonomirapporteringen. En betydelig del av Skagerak­konsernets investeringer er knyttet til vedlikehold og utvikling av eiendeler som allerede er i drift. Disse utgjør rundt 40 prosent av konser ­ nets investeringer. Det er i løpet av året ferdigstilt to kraftverk. Nye Dals ­ foss kraftverk erstatter gamle Dalsfos Kraftverk, mens Ala kraftverk er nytt. Innenfor nettvirksom ­ heten har det vært historisk høyt investeringsnivå i år. De viktigste driverne er flere tilknytningssaker som følge av elektrifiseringen av samfunnet samt økte materialpriser. Fjernvarme har opplevd økt interesse og investeringer knyttes i hovedsak til fortettinger i eksisterende hovedrørnett. Skagerak har gjennom året blant annet økt sine investeringer i biogass og sol på tak gjennom eierandeler i andre selskaper. For øvrig vil det framover jobbes videre med å se på potensiale innenfor mobil energi, smart elbil ­ lading, mobile ladestasjoner, solproduksjon og hydrogen. I tillegg vil det foretas investeringer for å vedlikeholde/oppgradere eksisterende operas ­ joner/eiendeler.Skagerak vil også foreta tilleggsinvesteringer i vannkraft, hovedsakelig knyttet til oppgradering av eksisterende operasjoner. Driftskostnader Resultatindikatoren for driftskostnader har samme definisjon som driftskostnader i totalresultatet. Kun kostnader knyttet til vedlikehold, utvikling og forebyggende tiltak for ivaretagelse av eiendelene inkluderes i grunnlaget for de aktiviteter som har potensial til å oppfylle kriteriene i taksonomien. I 2022 var konsernets totale driftskostnader 2476 millioner kroner, hvorav 51 prosent kom fra akti ­ viteter omfattet av taksonomien. 44 prosent av driftskostnadene oppfylte screeningkriteriene i taksonomien. 73 Skagerak Energi Årsrapport 2022Skagerak Energi Årsrapport 2022