Personsikkerhet Nullvisjonen er styrende for HMS­arbeidet i konsernet, og ambisjonen er at det på sikt er null personskader i Skageraks virksomheter. Skader og nestenulykker skjer ikke av seg selv, de forårsakes og kan derfor forhindres. Konsernet legger stor vekt på å forebygge skader og redusere antall nestenulykker. Et høyt aktivitetsnivå av forebyggende HMS­arbeid, på alle nivå i organisasjonen, har gitt positive resultater. Ledere og medarbeidere har utviklet bedre risiko ­ forståelse, utstyr forbedres stadig, og det er innført bedre prosedyrer og sikrere arbeidsmetoder. For å nå visjonen om null skader både på egne og innleide medarbeidere, er det nødvendig å opprettholde et høyt aktivitetsnivå av forebyggende HMS­arbeid og et sterkt ledelsesengasjement knyttet til HMS. Grønn sone er implementert som et forebyg ­ gende verktøy i hele konsernet. Veien til å være i grønn sone går gjennom å identifisere risiko, vurdere og kommunisere risiko, for så å ta riktige valg. Organisasjonen har arbeidet videre med Leveregler Grønn sone, som ble lansert i 2020. Leveregler Grønn sone er forventninger til atferd når en står i en konkret arbeidssituasjon. Målet er at alle skal være i Grønn sone, og komme like hele og glade hjem fra arbeidet hver eneste dag. Skagerak Energi krever at alle entreprenører som utfører oppdrag for konsernet skal ha høyt HMS­fokus, og at arbe ­ idsbetingelsene skal være i henhold til gjeldende lovverk for alle som utfører arbeid for konsernet. HMS terpes på jobben Vi mener at et høyt aktivitetsnivå på rapportering og behandling av avvik og forbedringsforslag er en viktig forebyggende faktor, og våre medarbeidere bidrar på denne måten til kontinuerlig forbedring. Skagerak Energi etterlever norsk HMS­lovgivning, og lederne i virksomhetene er ansvarlig for kontroll av etterlevelse i det daglige. Det gjennomføres regelmessige interne revisjoner og mer omfattende konsernrevisjoner. I tillegg er det årlig ett eller flere tilsyn fra ulike myndigheter. Det gjennomføres undersøkelser av alle alvorlige hendelser og nest ­ enulykker med alvorlig skadepotensial og ­omfang. Det ble rapportert 1113 avvik i Skagerak­kon ­ sernet i 2022, noe som er en reduksjon fra 1358 avvik i 2021. En viktig årsak til endringen er at tekniske avvik i Lede nå rapporteres i vedlike ­ holdssystemet, slik at de er direkte knyttet opp mot arbeidsordresystemet, og det er kun tekniske avvik som har en HMS­konsekvens som føres inn i avvikssystemet. Det betyr at veien fra oppdaget teknisk avvik til forholdet er utbedret nå er kortere, samt at personell ikke lenger bruker tid på å føre avviket i begge verktøyene. Atferdsbaserte sikkerhetsobservasjoner (ABS) gjennomføres leder til medarbeider og mellom kollegaer. I 2022 ble det gjennomført 1325 ABS, mot 1063 foregående år. Antall ABS inkluderer også sikker jobb dialog (SJD), som Skagerak Kraft og Skagerak Varme benytter som et alternativ til kollega­ABS. ABS er et av de viktigste forebyggende HMS­verktøyene i Skagerak. Verktøyet sikrer trening på vurdering og kommunikasjon av risiko, og sikrer mer synlig ledelse ute i felt. Det ble rapportert 558 forbedringsforslag i 2022 mot 750 foregående år. Det pågår en rekke digitaliseringsinitiativ i konsernet, og den totale forbedringsaktiviteten er god. 86 Samfunnsansvar og bærekraftSamfunnsansvar og bærekraft