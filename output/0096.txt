Sommerstudenter styrker konsernets omdømme Skagerak Energi har tro på at mangfold gir en større skaper­ og innovasjonskraft i et team. Konsernet har derfor siden 2019 invitert studenter fra ulike fagretninger til å søke sommerjobb i konsernet, i det som kalles for Sommerprosjektet Fire til seks studenter får plass og skal sammen løse en felles oppgave, med bakgrunn fra samfunnsfaglige, teknologiske, tekniske, økono­ miske eller andre studieretninger. Ved å jobbe i tverrfaglige team får studentene en forsmak på arbeidslivet. De får mulighet til å øve på samarbeid, kreativitet og innovasjonskraft og får muligheten til å komme med nye ideer. Skagerak Energi har rundt 700 ansatte og bred kompetanse innen mange forskningsfelt. Studen ­ tene møter eksperter i gangene, får veiledning og tilgang på mye kompetanse, men det er deres egne svar på oppgaven som skal legges fram for konsern ­ ledelsen og andre medarbeidere i energikonsernet. Sommerprosjektet har fått stor oppmerk ­ somhet både internt og eksternt. Ikke minst har det gjort Skagerak­konsernet synlig og mer attraktivt hos mulige framtidige medarbeidere. Flere tidligere sommerprosjekt­deltagere har i dag fast stilling eller trainee­plass i konsernet. Kaffekopp med tiltrekningskraft Skagerak Energi skal både tiltrekke seg nye kloke hoder og ta godt vare på de som allerede er her. Kaffebaren Gunerius er et lite og utradisjonelt grep som skal gjøre begge deler. Et ubenyttet område på hovedkontoret på Floodeløkka er omgjort til en stilig kaffebar hvor ansatte kan kjøpe seg en god kopp kaffe, eller ta med seg besøkende for et uformelt møte. Navnet "Gunerius" har kaffebaren selvsagt fått etter selskapets gamle «beskytter»; Aanon Gunerius Knudsen, bedre kjent som Gunnar Knudsen, tidligere finansminister, statsminister og initiativtaker til Skageraks og Norges første elek ­ trisitetsverk, Laugstol bruk. KAFFEBAREN GUNERIUS: I 2022 ble et ubenyttet område på hovedkontoret i Porsgrunn bygd om til kaffebar til nytte og glede for medarbeidere og gjester. 95 Skagerak Energi Årsrapport 2022Skagerak Energi Årsrapport 2022