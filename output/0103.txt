Sponsoråret 2022 Den gode nabo Pandemitiden var en krevende periode for lag, foreninger, organisasjoner, artister og arrangører. Der den vanlige virksomheten stengte ned, så vi likevel en oppblomstring i kreativitet og skaper ­ glede i idretten og kulturlivet. De var kreative, fant løsninger for å skape opplevelser og gi samfunnet innhold og retning i en krevende tid. Vår viktigste rolle som sponsor under pandemiårene var å opprettholde støtten til våre eksisterende partnere. I 2022 lysnet det igjen og sakte, men sikkert begynte ting å normalisere seg i samfunnet. 2022 ble derfor også året der vi etablerte noen nye samarbeid, blant disse var Rørafestivalen. Her fikk vi kombinert det vi gjør på sponsorsiden med noe vi gjør på forretningssiden, og fikk inn et mobilt batteri som ga ren energi til festivalen. Skagerak Energi gikk også inn som strategisk samarbeidspartner for Industriuka, som arrang ­ eres i Porsgrunn årlig og har som ambisjon å bli Norges viktigste møteplass for industri, teknologi, politikk og samfunn. «Kraften til å endre» er Indus ­ triukas motto og det passer fint sammen med vår ledestjerne «På lag med en grønn framtid». Sammen med Powered By Telemark var Skagerak Energi ansvarlig for EnergyHub i den store messehallen og bidro også med flere innlegg under det faglige programmet på scenen i Porsgrunn Arena. Vår gode nabo R.I.P (Rockeklubben i Porsgrunn) feiret 30 år etter to års pandemiutsettelse. Under vårt motto «Ingen kraft. Ingen rock» var Skagerak generalsponsor for bursdagsfeiringen som ble en folkefest rett nede i gata for Skagerak­bygget i Pors ­ grunn med blant andre Kvelertak og Bob Hund på scenen. «Ingen kraft. Ingen rock» var også gjen ­ nomgangstonen på den nystartede Lundetangens sommerfest i Skien, der vi gikk inn som general ­ sponsor. På Arendalsuka var vi samarbeidspartner på Fornybarbåten og vi hadde to arrangementer, ett av dem med Lede og Strategisk nettforum, og et helt eget inspirert av vårt motto «Ingen kraft. Ingen rock», der pedalbygger og gitarentusiast Bråk snakket om elektrifiseringens betydning for utvikling av musikken. Infrastruktur er mer enn bygninger, veier og broer. Det er også strømkabel, skoler, sykehus og kraftproduksjon. Men i tillegg er det kultur, idrett og møteplasser. Vi ønsker å være til stede i samfunnet vi er en del av. Vi ønsker å være en god nabo i nabolaget vårt. Vi tror kultur og idrett bygger iden ­ titet i et lokalsamfunn. Vi tror at gode møteplasser bygger identitet. Samtidig er vi overbevist om at det å bygge identitet er viktig. Derfor anser vi ikke det som en utgift å bidra med spons eller legge til rette for samarbeid, men snarere som en investering i det lokalsamfunnet vi er en del av. Vi føler oss privilegerte og stolte over å få jobbe sammen med så mye flinke og engasjerte folk innen idrett, kultur, sosialt entreprenørskap, realfag, teater, humanitært arbeid, rock og korps – og er helt sikre på at det arbeidet vi får gjøre sammen med dem gjør en forskjell for folk. Folk skal gjenkjenne oss som den gode nabo. Kristian Norheim Konserndirektør kommunikasjon og myndighetskontakt 102 Samfunnsansvar og bærekraftSamfunnsansvar og bærekraft