Årsberetning 2022 Skagerak Energi konsern (Sammenligningstall for 2021 i parentes) Hovedtrekk fra 2022 • Brutto driftsinntekter ble i 2022 9561 millioner kroner (6620 millioner kroner), en økning på 44 % fra 2021. Driftsresultat før av­ og nedskrivninger (EBITDA) ble 6802 millioner kroner, en oppgang på 39 % fra foregående år. Resultat etter skatt økte med 16 %, til 2195 millioner kroner (1886 millioner kroner). • Rekordhøye kraftpriser bidro til vesentlige høyere omsetning i kraftselskapet. Nettvirksomheten bidro også med høyere netto driftsinntekt, som følge av høye kraftpriser og tariffstøtte fra Stat ­ nett. Dette påvirket også omsetningen i fjern ­ varmeselskapet positivt, men vesentlig høyere varekost bidro negativt. • Skagerak Kraft ferdigstilte og igangsatte to nye vannkraftverk: Ala kraftverk i Valdres og Nye Dals ­ foss i Kragerøvassdraget. • Skagerak Energitjenester AS ble etablert for optimalisering og effektivisering energibruk og ­produksjon for næringskunder. • Konsernet har investert i Where2O AS, et selskap som leverer IOT ­løsninger for bedre overvåking og styring av vannmagasiner, og i Evyon AS et selskap som gjenbruker bilbatterier. I tillegg har Skagerak Energi investert ytterligere i Isola Solar AS, som spesialiserer seg på sol på tak­ og veggflater for næringskunder. • Konsernets arbeid med nye vekstmuligheter, både innenfor og utenfor dagens kjernevirksomhet, er ytterligere forsterket gjennom året.Virksomheten Skagerak Energi er et regionalt energikonsern med hovedkontor i Porsgrunn. Kjernevirksomhetene er kraftproduksjon, distribusjon av strøm samt produksjon og distribusjon av fjernvarme. Utover kjernevirksomheten utvikler og investerer konsernet i energirelaterte varer og tjenester. Virksomhetene er organisert i heleide datterselskaper eiet av Skag ­ erak Energi AS. Skagerak Kraft driver produksjon av vannkraft i Sør­Norge og har en årlig gjennomsnittlig produksjon siste 5 år på 5,5 TWh fordelt på 52 hel­ eller deleide produksjonsanlegg. Lede forvalter og utvikler distribusjonsnettet i Vestfold, Grenland og Hjartdal kommune, og regio ­ nalnettet i Vestfold og store deler av Telemark. Selskapet har ved utgangen av året 213 000 kunder. Skagerak Varme driver fjernvarmevirksomhet på sentrale steder i Vestfold og Telemark. Gjennom sitt heleide datterselskap Skagerak Energipartner eies også 49 % i Air Liquide Skagerak som markedsfører og distribuerer natur­ og biogass, 33 % i elektroentreprenørbedriften Laugstol, 24 % i Isola Solar som spesialiserer seg på solpanel for tak samt bygningsintegrerte sol­paneler, og 9 % i det nederlandske programvareselskapet Jedlix som tilbyr smart elbil­lading, 44 % i Where2O som leverer IOT ­løsninger for bedre overvåking og styring av vannmagasiner, samt 3,2 % i Evyon som gjen ­ bruker bilbatterier. Skagerak Energis visjon er å være en fram ­ tidsrettet leverandør av ren energi for velferd, vekst og utvikling. Konsernets forretningsidé er å skape verdier for kunder, eiere og samfunn ved å produsere, transportere og selge energi, og ved å utvikle og levere energirelaterte produkter og tjenester. Kjerneverdiene kompetent, ansvarlig og nyskapende ligger til grunn for utvikling og drift i konsernet. Med ledestjernen "På lag med en grønn framtid" vil konsernet være en aktiv og viktig bidrag ­ syter til det grønne skiftet, hvor det må satses på økt elektrifisering og andre fornybare energiformer og ­løsninger. 110 Styrets beretning og regnskapStyrets beretning og regnskap