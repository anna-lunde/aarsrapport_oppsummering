Markedsforhold Kraftåret 2022 ble preget av krig i Europa, tørke og nye prisrekorder. Det var imidlertid store pris ­ forskjeller innad i Norge. Ved inngangen av året var magasinfyllingen i Sør­Norge betydelig under historisk normalfylling. Lite snø i fjellet, spesielt i sør (NO2) og øst (NO1), ble etterfulgt av en tørr og varm sommer og resulterte i rekordlav fyllingsgrad i disse områdene. Ressursunderskuddet i Sør­Norge bidro til lavere krafteksport, og NO2 var nettoimportør av kraft fra juli til oktober. Sørnorske kraftpriser måtte knyttes mot kontinentale prisnivå for å spare på vannet. Russlands invasjon av Ukraina og etter ­ følgende sanksjoner og krigshandlinger har tatt bort gassvolum tilsvarende cirka 40 % av Europas forbruk. Varierende frykt for gassrasjonering har gitt svært høye og volatile gasspriser i 2022, noe som har smittet over på det kontinentale kraftmarkedet og videre til Sør­Norge. Svært mye nedbør fra slutten av september, kombinert med lav kraftproduksjon, sørget for at ressurssituasjonen i Sør­Norge var tilnærmet normal i midten av november. Samtidig sørget lavt gassforbruk og høy LNG­import for fulle gasslagre i Europa slik at både gasspriser og kraft ­ priser falt betydelig. Årsprisen for 2022 endte på 212,8 øre/kWh i prisområdet NO2, opp fra 76,2 øre/kWh i 2021. I 2022 kom det 141,5 TWh nedbør i Norge, 6,6 TWh over normalt. I Sør­Norge (NO1, NO2 og NO5) var årsnedbøren 86,2 TWh, 2,3 TWh under normalt. Årstilsiget i Sør­Norge endte på 88,4 TWh, omtrent som normalt. Samlet kraftproduksjon i Norge ble 144,4 TWh, ned 8,6 % fra året før. I Sør­Norge falt kraftproduks ­ jonen med 19,1%, mens den i Midt­ og Nord­ Norge økte med 15,3 %. Forbruket falt 5,6 % sammen ­ lignet med året før og endte på 132 TWh. Norge eksporterte 12,4 TWh i 2022, en nedgang på 5,1 TWh fra 2021. Mens eksporten falt med 11,9 TWh i Sør­Norge, økte den med 6,8 TWh i resten av landet. Samlet magasinfylling i Norge endte på 65,1 %, 2,9 prosentpoeng lavere enn median. Magasinfylling for Skagerak Kraft ved utgangen av 2022 var 58 % (46 %), som er 12,5 % under siste 5­års gjennomsnitt.Konsernets inntjening og økonomiske utvikling Konsernet avlegger sine regnskaper i samsvar med forskrift av 7.2.2022 om forenklet anvendelse av IFRS (International Financial Reporting Standards). Konsernets brutto driftsinntekter ble 9561 millioner kroner (6620 millioner kroner), en økning på 44 % fra foregående år. Økningen skyldes primært betydelig økte kraftpriser. Resultat etter skatt utgjør 2195 millioner kroner (1886 millioner kroner). Driftsresultat før av­ og nedskrivinger (EBITDA), korrigert for urealiserte verdiendringer på energikon ­ trakter og planendring av pensjon ble 6914 millioner kroner, en økning på 42 % fra foregående år. Inntekter fra tilknyttede selskaper ble 39 millioner kroner. Dette er 30 millioner kroner høyere enn året før. Netto finansposter i konsernet ble 41 millioner kroner, mot ­108 millioner kroner i 2021. Skattekostnad for 2022 er 4121 millioner kroner (2382 millioner kroner). Som følge av høye kraftpriser og økt skattesats er grunnrenteskatt i 2022 2760 millioner kroner (1447 millioner kroner). Alminnelig inntektsskatt er økt med 536 millioner kroner. Etter avgjørelse i Skatteklagenemda knyttet til tap i Telenor Cinclus fra 2008 og 2009, har Skag ­ erak Energi mottatt og inntektsført 124 millioner kroner. Resultat etter skatt, korrigert for urealiserte verdiendringer på energikontrakter, verdipapirer, rente­ og valutakontrakter samt planendring pensjon ble 2278 millioner kroner (1869 millioner kroner). Samlede investeringer i varige driftsmidler i 2022 beløp seg til 1094 millioner kroner (1003 millioner kroner). Hovedtyngden av investeringene har vært i nettselskapet Lede (78 %) og kraftpro ­ dusenten Skagerak Kraft (16 %). Netto kontantstrøm fra operasjonelle aktivi ­ teter var i konsernet 5523 millioner kroner (5085 millioner kroner). Forskjellen mellom driftsresultat og kontantstrøm fra den operasjonelle virksom ­ heten knytter seg hovedsakelig til betalt skatt og betalte renter, delvis motvirket av avskrivinger. Netto rentebærende fordring er endret fra 0,4 til 112 Styrets beretning og regnskapStyrets beretning og regnskap