blir vederlaget fra kunden presentert brutto som kraftsalgsinntekter. Tilhørende energikjøp presen ­ teres brutto på egen linje i resultatoppstillingen. Er Skagerak en agent, blir vederlaget presentert netto som kraftsalgsinntekter. Grønne sertifikater, det vil si elsertifikater og opprinnelsesgarantier, fra egen produksjon regnes som et offentlig tilskudd og bokføres etter reglene i IAS20. Skagerak har valgt løsningen som fram ­ kommer i IAS 20.23 som tillater at ikke­ monetære tilskudd ved første gangs innregning, innregnes til nominelt beløp og inntektsføringen av tilskuddet da utsettes til tidspunkt for realisasjon av sertifikatet. Rett til å motta miljøsertifikater opptjenes per produ ­ serte kraftenhet. På produksjonstidspunktet kan en med rimelig sikkerhet fastslå at vilkårene for tildeling av miljøsertifikater er oppfylt. Mottak av miljøsertifikater er nært relatert til kraftproduk­ sjonen og er dermed presentert som en del av kraftsalgsinntekter. Grønne sertifikater kjøpt og holdt for salg blir bokført som varelager i henhold til IAS 2. Skagerak Energi har per 31.12.2022 ingen beholdning som er holdt for salg. Kjøp og salg av grønne sertifikater med hensikt å tjene på kortsiktige prisendringer (trading) bokføres etter reglene i IFRS 9. Forward kontrakter måles til virkelig verdi etter IFRS 13, og endring i virkelig verdi innregnes som gevinst eller tap i resul ­ tatregnskapet. Magasinbeholdninger Magasinert vann balanseføres ikke. Opplysninger om mengde vann i magasinene er gitt i note 3. Nettinntekter Inntekter fra nettaktiviteter har flere av de samme egenskapene som de inntektene som ble beskrevet under Produksjon. Skagerak Energi anvender en praktisk tilnærming etter IFRS 15 hvor inntektene fra å transportere kraften blir bokført til det beløpet som enheten har en rett til å fakturere. Nettvirksomheten er underlagt regulering fra Norges vassdrags­ og energidirektorat (NVE). NVE fastsetter modell for beregning av inntektsrammer og fastsetter årlig størrelsen på inntektsrammen. Sum tillatt inntekt for det enkelte nettselskapet består av NVEs fastsatte inntektsramme tillagt overføringskostnader til sentralnettet, eiendoms ­ skatt, investeringstillegg, forhåndsgodkjente kost ­ nader knyttet til forskning og utvikling og fra trukket årets faktiske avbruddskostnader (KILE). Inntekts ­ rammen oppdateres årlig på grunnlag av nettsel ­ skapenes rapporterte regnskapstall to år tidligere (referanseåret). Sammenlignende analyser av selskapenes effektivitet benyttes til å beregne en kostnadsnorm for hvert enkelt selskap. Årets inntektsramme for det enkelte selskap beregnes som summen av 40 % av selskapets egne kostnader i referanseåret og 60 % av beregnet kostnadsnorm. Nettinntekter innregnet i resultatregnskapet tilsvarer faktiske nettleieinntekter korrigert for over ­ føringskostnader til sentralnett og eiendomsskatt. Faktiske nettleieinntekter tilsvarer periodens leverte volum avregnet til den til enhver tid fastsatte tariff, samt gebyr­ og morarenteinntekter og overskudd fra leveringsplikt. Forskjellen mellom faktisk nettleie ­ inntekt og tillatt inntekt utgjør mer­ eller mindrein ­ ntekt. Mer­ eller mindreinntekt er ikke balanseført. Størrelsen på denne er opplyst i note 4. Offentlige tilskudd Olje­ og energidepartementet vedtok 27.10.2022 en midlertidig forskrift om omfordeling av Statnetts ekstraordinære flaskehalsinntekter. Forskriften gjelder for perioden 1.1.2022 – 31.12.2023 med gitte begrensninger og flaskehalsinntektene fordeles etter gitte forutsetninger. Nettselskapet i konsernet kommer inn under forskriften og er tildelt en andel av de omfordelte flaskehalsinntektene. Omfordelingen av flaskehalsinntektene omfattes av definisjonene i IAS 20.3 for offentlige myndigheter, offentlig støtte, offentlig tilskudd og tilskudd knyttet til resultat. Siden omfordeling av flaskehalsinntekter er en helt ny type offentlig støtte er Skagerak konsern ikke forpliktet til å følge tidligere praksis knyttet til andre typer offentlig støtte, men vurdere denne særskilt. Inntekten fra tildelt flaskehals­ inntekt innregnes i "Andre driftsinntekter" og spesi ­ fiseres i note 5. Øvrige offentlige tilskudd vurderes særskilt, og blir regnskapsmessig behandlet som en korreksjon til den posten tilskuddet er ment å dekke. 138 Styrets beretning og regnskapStyrets beretning og regnskap