Pensjoner Ytelsesplaner En ytelsesplan er en pensjonsordning som definerer den pensjonsutbetaling som en ansatt vil motta ved pensjonering. Pensjonen fastsettes normalt som en andel av den ansattes lønn. Kravet til full pensjonsopptjening er fra 30 til 40 år. Ansatte som ikke har full opptjening får sin pensjon redusert forholdsmessig. Den balanseførte forpliktelsen knyttet til ytelsesplaner er nåverdien av de framti ­ dige pensjonsytelsene redusert for virkelig verdi av pensjonsmidlene. Nåverdien av framtidige ytelser i pensjonsordningene opptjent på balansedagen beregnes ved bruk av påløpte ytelsers metode. Periodens netto pensjonskostnad er inkludert i lønn og andre personalkostnader, og består av summen av periodens pensjonsopptjening, rente ­ kostnad på den beregnede forpliktelsen og beregnet avkastning på pensjonsmidlene. Dette inkluderer endringer i pensjonsplaner som er opptjent på endringstidspunktet. Positive og negative estimatavvik som skyldes endringer i aktuarmessige forutsetninger eller grun ­ nlagsdata føres løpende over totalresultatet. Dette inkluderer avvik mellom beregnet og faktisk avkast ­ ning på pensjonsmidlene. Netto pensjonsmidler for overfinansierte ordninger er balanseført til virkelig verdi, og klas ­ sifisert som langsiktig eiendel. Netto pensjonsfor ­ pliktelser for underfinansierte ordninger og ikke fondsbaserte ordninger som dekkes over drift er klassifisert som langsiktig gjeld. Innskuddsplaner En innskuddsplan er en pensjonsordning hvor konsern selskapene betaler faste bidrag til en forvalter uten ytterligere forpliktelser for selskapene etter at innskuddet er betalt. Innskuddene kost ­ nadsføres som lønnskostnad. Lagerbeholdning/reservedeler Innkjøpte standardvarer og reservedeler knyttet til driften klassifiseres som omløpsmidler, og vurderes etter FIFO til laveste verdis prinsipp. Bankinnskudd og kontanter Kontanter og bankinnskudd inkluderer kontanter, bankinnskudd og andre betalingsmidler med forfallsdato som er kortere enn tre måneder fra anskaffelse. Størrelsen på bankinnskudd og kontanter i konsernet reflekterer at de fleste bankkonti er tilknyttet en konsernkontoordning eid av Statkraft AS. Fordring og kortsiktig gjeld knyttet til konsern ­ kontoordningen er presentert på egne linjer i balansen. Linjen bankinnskudd og kontanter bør sees i sammenheng med linjene knyttet til konsern ­ kontoordningen. Egenkapital Foreslått utbytte og konsernbidrag ved avleggelsen av regnskapet er klassifisert som egenkapital. Utbyttet og konsernbidrag regnskapsføres som kortsiktig gjeld når det blir vedtatt. Avsetninger, betingede eiendeler og betingede forpliktelser Det innregnes en avsetning bare når det er en eksis ­ terende plikt som er resultat av en tidligere hendelse og det er sannsynlig at en strøm av ressurser som omfatter økonomiske fordeler ut fra foretaket vil kreves for å gjøre opp forpliktelsen. Avsetninger innregnes med det beløp som er uttrykk for beste estimat av de utgifter som kreves for å gjøre opp den eksisterende plikten på balansedagen. Dersom vesentlig, tas det hensyn til tidsverdien av penger ved beregning av avsetningens størrelse. Det foretas ingen innregning av betingede eien ­ deler eller betingede forpliktelser. Usikre forpliktelser Usikre forpliktelser balanseføres om det eksis ­ terer en juridisk eller faktisk plikt, om det kan sannsynliggjøres at denne plikten vil få økono ­ miske konsekvenser og at denne forpliktelsen kan beregnes basert på pålitelige estimater. 143 Skagerak Energi Årsrapport 2022Skagerak Energi Årsrapport 2022